---
title: Weet u al hoe u zelf eenvoudig e-learning maakt?
date: 2013-04-10 08:33 UTC
author: Hugo
---

Om de zoveel maanden gebeurt er weer wat nieuws op het gebied van e-learning. Zo heb je waarschijnlijk de afgelopen jaren de termen _Serious Gaming_, _Microlearning, Gamification_ en _Flipped Classroom_ al wel eens langs horen komen. Stuk voor stuk interessante onderwerpen waar je meteen enthousiast van wordt, zodra je er over hoort. Maar het lijkt wel of deze hypes voor veel organisaties uiteindelijk slechts hypothetisch blijven.

De succesverhalen horen we uitsluitend op congressen en gaan vooral over grote (Amerikaanse) bedrijven.

#### Hoe komt dit?

Zo’n vraag blijft lastig te beantwoorden, maar ik doe een aantal suggesties:

*   Angst voor ICT projecten
*   E-Learning wordt vaak geassocieerd met de enorme krachtsinspanning die de inzet van e-learning lijkt te zijn
*   Het bestaande aanbod aan e-learning materiaal sluit vaak matig aan op de realiteit van de werkvloer (en daarmee samenhangend: irritatie van deelnemers over bestaand e-learning materiaal)
*   Het gevoel van ‘de bodemloze put’ en ‘kosten zonder einde’ (zie: angst voor ICT projecten)

Het lijkt er in ieder geval op dat e-learning wordt geassocieerd met grote, technische projecten en wordt gezien als iets externs, als iets waar ‘we’ zelf slecht in zijn.

**Hoe komt het toch dat we e-learning niet als iets interns zien, iets dat klein kan beginnen, gebaseerd op iets waar ‘we’ zelf goed in zijn… namelijk: _opleiden_.**

Ik blijf dit fascinerend vinden. Bijna alle grotere organisaties hebben hun eigen opleidingsafdeling. Deze afdelingen bestaan uit ervaren docenten, opleidingsdeskundigen en andere functionarissen die op zijn minst affiniteit hebben met het opleiden van mensen. En als je het mij vraagt is het didactische aspect van e-learning maken _minstens_ net zo ‘moeilijk’ als het technische aspect, en véél belangrijker!

Daarbij moet gezegd worden dat ik zelf alles behalve een technicus ben.

Verder hebben organisaties natuurlijk zelf een schat aan inhoudelijke kennis en expertise in huis; waardevolle kennis die is toegespitst op de processen op de werkvloer.

Wanneer je e-learning materiaal ziet als een combinatie van **inhoud, didactiek en techniek** hebben de meeste organisaties tweederde van de benodigde ingrediënten dus al in huis. Vanuit dit oogpunt is het dan ook enorme kapitaalvernietiging om gestandaardiseerde modules aan te schaffen in plaats van deze modules zelf te maken.

Maar laten we nog even het technische aspect van het ontwikkelen van e-learning onder de loep nemen. Tenzij je meteen wilt beginnen met het ontwikkelen van een _virtual reality_ simulatie, moeten we dit niet groter of enger maken dan het is. Bijna iedereen is wel bekend met Office, Powerpoint, Social Media en smartphones. In combinatie met de huidige generatie authoring software en met een beetje training en oefening ben je dan al snel op weg.

#### De voordelen van je eigen e-learning modules maken:

*   E-learning komt in dienst te staan van de organisatie
*   Geen standaard materiaal meer
*   De ervaren experts van de opleidingsafdeling leren zelf kennis in praktische e-learning modules te verwerken
*   De e-learning wordt zó toegepast dat het functioneel, effectief en zowel kosten- als tijdbesparend is

#### Dat is geweldig! Maar, hoe dan?

_Hoe kan zoiets worden gefaciliteerd? Wat heb je daarvoor nodig? Hoe weet ik wat goede e-learning is? Hoe maak ik zélf goed e-learning materiaal?_

Dat is allemaal een stuk minder ingewikkeld dan het lijkt. Al deze _randvoorwaarden_zijn in korte tijd te leren en toe te passen en in feite basisvaardigheden voor een docent of opleidingsadviseur anno 2013.

#### Zelf eenvoudig e-learning maken?

Enthousiast geworden en wil je eigenlijk wel aan de slag? Begin dan met het bezoeken van onze workshop ‘Weet u al hoe u zelf eenvoudig e-learning maakt?’ (leveranciersessie 11) tijdens het E-Learning Event op 16 april a.s. om 14.00 uur en Hugo Veeger van Defacto legt het je uit.

Niet aanwezig op het E-Learning Event, maar wil je toch meer informatie over het zelf maken van e-learning, dan kun je altijd contact met ons opnemen door een mail te sturen naar [info@defacto.nl](mailto:info@defacto.nl "info@defacto.nl") of te bellen naar 050 3144 832.
