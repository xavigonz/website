---
title: The future is now
date: 2016-01-08 15:30 CET
tags:
author: Joep
lang: nl
image: images/social/the-future-is-now-1200x630.png
---

### Ik ben geen visionair. Visionairs denken ver vooruit. Ze denken na over hoe de wereld *zou kunnen zijn*, nog voordat hij zo is. Visionairs inspireren ons. In al deze inspiratie schuilt echter het risico dat we gaan zitten wachten totdat deze toekomst naar ons toekomt: we gaan stilzitten totdat de randvoorwaarden voor ons Utopia geregeld zijn.

Ik denk liever na over het *hier en nu*. Dat is mijn vak. Als consultant op het gebied van leren en ontwikkelen in ziekenhuizen is het mijn doel om mijn klanten verder te helpen. En ik kan je vertellen, aan visie is er in geen van deze ziekenhuizen gebrek. Ziekenhuizen zijn echter praktischer gericht dan visionairs. Het werken aan het ziekenhuis van 2020 zorgt ervoor dat tegen praktische beperkingen aangelopen wordt. Het resultaat: verlies van draagvlak voor datgeen wat uiteindelijk wel wenselijk is. Ik heb al menig mooi initiatief zo een stille dood zien sterven.

Visies kunnen vluchtig zijn. Als morgen een nieuwe visionair opstaat kan een oude visie zo uit het raam worden gegooid. Al het voorwerk dat op de werkvloer gedaan is om in 2020 ‘klaar’ te zijn lijkt voor niks geweest omdat het roer nu in 2025 helemaal om moet. De enorme focus op iets wat nog moet gaan komen beperkt ons in het mogelijk maken van wat nu al kan.

Daarom wil ik het in 2016 graag met je hebben over leren en ontwikkelen in het ziekenhuis van 2016. We gaan dit jaar aan de slag, praktisch en concreet. Op basis van ervaringen, praktijkcases en inzichten uit wetenschap *(en natuurlijk ook de inspiratie van visionairs!)* wil ik met u toewerken naar een **haalbare kwaliteitsslag** in leren en ontwikkelen. Vandaag uitvoerbaar, maar flexibel genoeg om ook door te groeien naar 20XX. Ga je met mij deze uitdaging aan?

### The future is now, let’s create it.

*Meer weten? Neem contact met me op, via 050 3144832 of [j.lenglet@defacto.nl](mailto:j.lenglet@defacto.nl).*
