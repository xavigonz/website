---
title: Verslag Defacto gebruikersbijeenkomst
date: 2015-11-13 16:05 CET
tags:
author: Cas Paauwe
lang: nl
featured_image: images/blog/featured/20151113-gebruikersbijeenkomst.jpg
---

*Blog verzorgd door Cas Paauwe, Docent en LMS beheerder van het Gelre Ziekenhuis te Apeldoorn.*

Het is donderdagochtend 15 oktober, we gaan naar de gebruikersbijeenkomst van onze partner Defacto. Met collega Alien gaan we snel naar Utrecht na onze laatste interne afspraak om 11.30 uur. Helaas missen we de lunch. De bijeenkomst is net begonnen wanneer wij aanschuiven in een uitermate goed gevulde zaal in het gebouw van de KvK Utrecht.

Ontwikkelingen en onderling contact staat vandaag centraal en dat vinden we een prima zaak. Ik zie het als samenwerkend leren. Er wordt informatie gegeven over de laatste ontwikkelingen in het LMS genaamd CAPP en met name over het te ontwikkelen Flexibele Kwaliteitspaspoort. Als deelnemend en betrokken ziekenhuis blijken we al goed op de hoogte te zijn.

De informatie over de ontwikkeling en gebruik van CAPP voor HR is absoluut boeiend, alleen “gaat deze vlieger voor onze organisatie niet op, aangezien ons HR-deel in Youforce (RAET) wordt opgezet.

Ook in de pauze is er veel uitwisseling met (‘hoe doen jullie dat nou?’, ‘hoe bevalt jullie dit en dat?’). Voor mij heeft dit grote waarde! Dit zien we ook terug in de drie subgroepen in het vervolgprogramma die goed geleid werden door de consultants van Defacto.

Wat ons opviel:

- Metafoor: het LMS zien als stofzuiger: Het maakt veel los en veel processen worden afgestoft en opgefrist. Heel handig maar we hebben ook last van de stofwolk ☺
- Implementatie is een complex proces, hoe hou je als instelling de balans tussen innoveren, kwaliteit beschrijven en vastleggen en de cultuurverandering.
- Het flexibele Kwaliteitspaspoort is een grote vernieuwing die ons veel gaat brengen. Iedereen in mijn subgroep heeft daar ideeën over en kijkt er met de eigen ‘organisatiebril’ naar.  
- Ik had de hoop om de user experience ontwikkelingen / look en feel van het nieuwe Capp te zien, dat bleef bij een screenshot. Hopelijk gauw meer want we gaan binnen ons ziekenhuis steeds meer naar mobile toepassingen.
- Werken met digitale middelen blijft spannend.

Samengevat, een prima en nuttige middag die eigenlijk nog te kort was. Er werd goed en prettig gediscussieerd!
