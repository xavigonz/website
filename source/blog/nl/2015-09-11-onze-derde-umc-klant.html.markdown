---
title: De implementatie bij onze 3e UMC klant is van start gegaan
date: 2015-09-11 11:58 CEST
author: Tim
lang: nl
featured_image: images/blog/featured/20150911-mumc.png
---

Wat zijn we trots! Het voormalige Academische Ziekenhuis Maastricht (AZM), wellicht al bekend onder de nieuwe naam MUMC, koos eerder dit jaar voor ons LMS genaamd CAPP en een langdurig partnership met Defacto.

Dat betekent dat inmiddels 3 van de 8 universitaire ziekenhuizen in Nederland met onze software voor Leren & Ontwikkelen werken. Het Leids Universitair Ziekenhuis (LUMC) mogen we al sinds de jaren negentig van de vorige eeuw tot gewaardeerd klant en partner rekenen. Het Universitair Medisch Centrum Groningen (UMCG), in onze hometown Grunn, werkt sinds de introductie in december 2014 al met het revolutionaire informeel leren platform LearningSpaces (zie [www.learningspaces.nl](http://www.learningspaces.nl)).

Al in 2014 had de HR afdeling van het MUMC gekozen voor onze flexibele software oplossing om de jaargesprekken goed te regelen. Het goed organiseren, inzichtelijk maken en borgen van de jaargesprekken is een behoorlijke uitdaging voor grote organisaties als UMC’s.

Vanuit de contacten die daaruit voortvloeiden raakten we in gesprek met de MUMC Academie. Daar bleek, wat wij vaak horen, dat MUMC behoefte heeft aan een partner die keigoed is in ICT en in staat om alle achterliggende deelsystemen in een voor de medewerker intuïtieve voorkant kan laten samenkomen.

Omdat we graag dicht op onze klanten zitten, hebben we inmiddels een appartement in Maastricht gehuurd waar onze implementatie consultants de komende maanden kunnen verblijven. Geen straf trouwens om in het iets warmere en zeker veel bourgondischer Maastricht te verblijven ☺ Misschien de opmaat naar een zuidelijke vestiging van Defacto?
